Mt 5
Palaiminimai
1Matydamas minias, Jėzus užkopė į kalną ir atsisėdo. Prie jo prisiartino mokiniai.2Atvėręs lūpas jis mokė:
3„Palaimintiturintys vargdieniodvasią: jų yra dangaus karalystė.
4Palaiminti liūdintys: jie bus paguosti.
5Palaiminti romieji: jie paveldės žemę.
6Palaiminti alkstantys ir trokštantys teisumo:
jie bus pasotinti.
7Palaiminti gailestingieji: jie susilauks gailestingumo.
8Palaiminti tyraširdžiai: jie regės Dievą.
9Palaiminti taikdariai:
jie bus vadinami Dievo vaikais.
10Palaiminti persekiojami dėl teisumo:
jų yra dangaus karalystė.
11Palaiminti jūs, kai dėl manęs jus niekina ir persekioja bei meluodami visaip šmeižia.12Būkite linksmi ir džiūgaukite, nes jūsų laukia gausus atlygis danguje. Juk lygiai taip kadaise persekiojo ir pranašus“.
Šviesa pasauliui
13„Jūs žemės druska. Jei druska išsidvoktų, kuo gi ją reikėtų pasūdyti? Ji niekam netinka, ir belieka ją išberti žmonėms sumindžioti.14Jūs pasaulio šviesa. Neįmanoma nuslėpti miesto, kuris pastatytas ant kalno.15Ir niekas nevožia indu degančio žiburio, bet jį stato į žibintuvą, kad šviestų visiems, kas yra namuose.16Taip tešviečia ir jūsų šviesa žmonių akivaizdoje, kad jie matytų gerus jūsų darbus ir šlovintų jūsų Tėvą danguje“.
Senojo Įstatymo išsipildymas
17„Nemanykite, jog aš atėjęs panaikinti Įstatymo ar Pranašų. Ne panaikinti jų atėjau, bet įvykdyti.18Iš tiesų sakau jums: kol dangus ir žemė nepraeis, nė viena raidelėir nė vienas brūkšnelis neišnyks iš Įstatymo, viskas išsipildys.19Todėl kas pažeistų bent vieną iš mažiausių paliepimų ir taip elgtis mokytų žmones, tas bus vadinamas mažiausiu dangaus karalystėje. O kas juos vykdys ir jų mokys, bus vadinamas didžiu dangaus karalystėje.20Taigi sakau jums: jeigu teisumu neviršysite Rašto aiškintojų ir fariziejų – neįeisite į dangaus karalystę“.
Pyktis ir susitaikinimas
21„Jūs esate girdėję, kad protėviamsbuvo pasakyta:Nežudyk, o kas nužudo, turės atsakyti teisme.22O aš jums sakau: jei kas pyksta ant savo brolio, turi atsakyti teisme. Kas sako savo broliui: 'Pusgalvi!', turės stoti prieš aukščiausiojo teismo tarybą. O kas sako: 'Beproti!', tas smerktinas į pragaro ugnį.23Jei neši dovaną prie aukuro ir ten prisimeni, jog tavo brolis turi šį tą prieš tave,24palik savo atnašą tenai prie aukuro, eik pirmiau susitaikinti su broliu, ir tik tada sugrįžęs aukok savo dovaną.
25Greitai susitark su savo ieškovu, dar kelyje į teismą, kad ieškovas neįduotų tavęs teisėjui, o teisėjas – teismo vykdytojui ir kad tu nepakliūtum į kalėjimą.26Iš tiesų sakau tau: neišeisi iš ten, kol neatsiteisi ligi paskutinio skatiko“.
Svetimavimas
27„Jūs esate girdėję, jog buvo pasakyta:Nesvetimauk!28O aš jums sakau: kiekvienas, kuris geidulingai žvelgia į moterį, jau svetimauja savo širdimi.29Jeigu tavo dešinioji akis skatina tave nusidėti, išlupk ją ir mesk šalin. Verčiau tau netekti vieno nario, negu kad visas kūnas būtų įmestas į pragarą.30Ir jeigu tavo dešinioji ranka gundo tave nusidėti, nukirsk ją ir mesk šalin. Verčiau tau netekti vieno nario, negu kad visas kūnas patektų į pragarą“.
Skyrybos
31„Taip pat buvo pasakyta:Kas atleidžia žmoną, tegul išduoda jai skyrybų raštą.32O aš jums sakau: kiekvienas, kuris atleidžia žmoną, – jei ne ištvirkavimo atveju, – skatina ją svetimauti; ir jeigu kas atleistąją veda – svetimauja“.
Priesaikos
33„Taip pat esate girdėję, jog protėviams buvo pasakyta:Nelaužyk priesaikos, bet ištesėk Viešpačiui savo priesaikas.34O aš jums sakau: išvis neprisiekinėkitenei dangumi, nes jis –Dievo sostas,35neižeme, nes ji – jopakojis, neiJeruzale, nes ji –didžiojo Karaliaus miestas.36Neprisiek nei savo galva, nes negali nė vieno plauko padaryti balto ar juodo.37Verčiau jūs sakykite: 'Taip', jei taip, 'Ne', jei ne, o kas viršaus, tai iš piktojo“.
Priešų meilė
38„Jūs esate girdėję, jog buvo pasakyta:Akis už akį ir dantis už dantį.39O aš jums sakau: nesipriešinkpiktam [žmogui], bet jei kas tave užgautų per dešinį skruostą, atsuk jam ir kitą.40Jei kas nori su tavimi bylinėtis ir paimti tavo marškinius, atiduok jam ir apsiaustą.41Jei kas verstų tave nueiti mylią, nueik su juo dvi.42Prašančiam duok ir nuo norinčio iš tavęs pasiskolinti nenusigręžk.
43Jūs esate girdėję, jog buvo pasakyta:Mylėk savo artimąir nekęsk priešo.44O aš jums sakau: mylėkite savo priešus ir melskitės už savo persekiotojus,45kad būtumėte savo dangiškojo Tėvo vaikai; jis juk leidžia savo saulei tekėti blogiesiems ir geriesiems, siunčia lietų ant teisiųjų ir neteisiųjų.46Jei mylite tik tuos, kurie jus myli, tai kokį atlygį gausite? Argi taip nesielgia ir muitininkai?!47Ir jeigu sveikinate tiktai savo brolius, kuo gi viršijate kitus? Argi to nedaro ir pagonys?!48Taigi būkite tokie tobuli, kaip jūsų dangiškasis Tėvas yra tobulas“.